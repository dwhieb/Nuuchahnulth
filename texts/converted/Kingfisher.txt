---
title:        Kingfisher
abbreviation: Kingfisher
ID:           6
---


# 1
qiiʔaƛ, qiit̓an̓aƛ, qʷiyuckʷiʔitq qʷis ʔaḥ.
qiː-ʔaƛ qiː-t̓an̓a-ʔaƛ qʷiyu-ckʷi·-ʔi·tq qʷis ʔaḥ

# 2
siikc̓inƛ, siikaa hitac̓inƛ maaqtusiis.
siːk-c̓inƛ siːk-(y)a· hita-c̓inƛ maːqtusiːs

# 3
yuupickʷimatak, yuupi, yuksaaʔa.
yuːpi-ckʷi·-matak yuːpi yu-ksa·ʔa

# 4
qʷiyimtii n̓aas, hitac̓inƛ.
qʷiyu-imt-(y)iː n̓aːs hita-c̓inƛ

# 5
hitac̓u ʔukɬaakʔakna y̓uuqʷaa.
hitac̓u ʔu-kɬa·-ak-ʔa·k-na· y̓uːqʷaː

# 6
waɬyuu, maaqtusiis, wiiḥaaqsusiis.
waɬ-yu· maːqtusiːs wiːḥaːqsusiːs

# 7
ʔuʔiiyačištckʷi wiiḥaaqsusiis, t̓ayuukʷiƛ, kuunaa.
ʔu-ʔi·ya-ačišt-ckʷi· wiːḥaːqsusiːs t̓ayuː-kʷi(ƛ) kuːnaː

# 8
wik ʔiiḥ. wikckʷii ʔiiḥ.
wik ʔiːḥ wik-ckʷi· ʔiːḥ

# 9
ʔaƛa, ʔaƛista. qacc̓istamitquu.
ʔaƛa ʔaƛa-ista qacc̓a-ista-mit-quː

# 10
hinaačiƛʔaɬ, yaqitii.
hin-a·či(ƛ)-ʔa·ɬ yaq-it-(y)iː

# 11
ʔin ʔutwiickʷiʔaaɬ hinaačiƛ, wiʔakʔi, wiiʔaksaʔi, ḥaaʔak̓atʔi ɬim̓aqsti.
ʔin ʔutwiː-ckʷi·-ʔaːɬ hin-a·či(ƛ) wiʔak-ʔi· wiʔak-sa-ʔi· ḥaːʔak-ʔat-ʔi· ɬim̓aqsti

# 12
ʔin naʔaackʷaƛ, ʔaya, mamaɬn̓i, hisiickʷiʔitqʔaɬ hiistiƛ ciqy̓ak, čiinuukʔatḥ.
ʔin naʔaː-ckʷi·-ʔaƛ ʔaya mamaɬn̓i hisiː-ckʷi·-ʔi·tq-ʔa·ɬ hiːstiƛ ciq-y̓akʷ č̓iːnuːk-ʔatḥ

# 13
čiičiinukʷackʷaƛ ʔuuš.
DUP-čiːnu·k-(y)a-ckʷi·-ʔaƛ ʔuːš

# 14
hist̓atḥckʷaƛukʔaɬ ʔaḥ. [Hudson Bay].
hist-ʔatḥ-ckʷi·-ʔaƛ-uk-ʔa·ɬ ʔaḥ ~

# 15
yaqʷiiyii naʔaaʔaƛ, Captainmitquu, yaqʷacʔitq šipʔii.
yaqʷ-wi·-(y)iː naʔaː-ʔaƛ Captain-mit-quː yaqʷ-ac-ʔi·tq šip-ʔi·

# 16
t̓ayuukʷiƛ.
t̓ayuː-kʷi(ƛ)

# 17
ʔun̓aaḥniš, haptuup, waaʔat.
ʔu-n̓a·ḥ-ni·š hap-tu·p wa·-ʔat

# 18
haptuup. ʕaḥmis, ʕaḥmis waaʔatƛa ḥaaɬ, histaqšiƛʔi tup̓aɬ.
hap-tu·p ʕaḥmis ʕaḥmis waː-ʔat-ƛa· ḥaːɬ his-taq-ši(ƛ)-ʔi· tup̓aɬ

# 19
haptuup waa ʔuḥ hitaaqƛ̓as, [fur-bearing animaɬs] waa, waaʔatquu.
hap-tu·p wa· ʔuḥ hita-ʔa·qƛ̓as ~ wa· waː-ʔat-quː

# 20
čuu, hinaačiƛʔaɬ, maakʔatu, k̓ʷak̓ʷaƛ, hiyiqstup waaxnii.
čuː hin-a·či(ƛ)-ʔa·ɬ mak-ʔatu k̓ʷak̓ʷaƛ hiyiq-stup waːxniː

# 21
ʔuušckʷii ʔunaak ƛ̓itḥaq. yaaqʷiɬqin ƛ̓itḥaq, čimsaʔaq waa.
ʔuːš-ckʷi· ʔu-na·k ƛ̓itḥaq yaqʷ-(č)iɬ-qin ƛ̓itḥaq čims-aʔaq wa·

# 22
qʷiqʔiitq, qʷiqʷinakʔitq quuʔas, mak̓atu.
qʷiq-ʔi·tq DUP-qʷi-na·k-ʔi·tq quːʔas mak-ʔatu

# 23
čaanimtwaʔiš ʔaapḥii. mamaɬn̓imtquu ʔaapḥii.
čaːni-imt-wa·ʔi·š ʔap-ḥi· mamaɬn̓i-imt-quː ʔap-ḥi·

# 24
naqsaap̓aƛ̓atquučʔaɬ, č̓aʔak.
naq-sa·p-ʔaƛ-ʔat-quː-č-ʔa·ɬ č̓aʔak

# 25
kʷiiṣ̌iip̓aɬ č̓aʔak.
kʷis-ḥi·-p̓aɬ č̓aʔak

# 26
waa, ʔuušyuuyaƛ ʔaḥʔaa, tea, ʔuʔiic̓ap̓at, naqšiƛ.
waː ʔuːš-yuːya-ʔaƛ ʔaḥʔaː ~ ʔu-ʔi·č-ʔap-ʔat naq-ši(ƛ)

# 27
ʔayimsckʷak, mamaɬn̓i piskit, x̣ax̣ašk̓uk waanaa, x̣ax̣ašk̓uk.
ʔaya-ims-ckʷi·-ʔa·k mamaɬn̓i piskit x̣ax̣aš-k̓uk waː-na· x̣ax̣aš-k̓uk

# 28
qʷaaʔap hiinačiiɬ, ḥaʔuyat, yaaqʷiɬitiiʔaɬ quuʔas …
qʷaː-ʔap hin-ačiːɬ ḥaʔu-ayi·-ʔat yaqʷ-iɬ-it-(y)iː-ʔa·ɬ quːʔas ~

# 29
twiidin waa. twiidin. twiidin waaʔaaɬ,
~ waː ~ ~ waː-ʔa·ɬ

# 30
ʔuušckʷiiʔaƛ nanaʔa, [trading post], waaqḥ. twiidin. twiidin.
ʔuːš-ckʷi·-ʔaƛ DUP-naʔa· ~ wa·-(q)ḥ ~ ~

# 31
čuu hinaačiƛ, hicnup, ƛ̓aaʔaa histaqšiƛ.
čuː hin-a·či(ƛ) hicnup ƛ̓aːʔaː his-taq-ši(ƛ)

# 32
ʔunaak k̓ʷak̓ʷaƛ.
ʔu-na·k k̓ʷak̓ʷaƛ

# 33
wiiksaʔiš ʔiiqḥuk yaqukʷitiis naniiqsu.
wik-sa-ʔi·š ʔiːqḥ-uk yaq-ukʷ-it-(y)iːs naniːqsu

# 34
ʔanuwa kaʔupšiƛ hicnupista, hicnup.
ʔanu-wa· kaʔup-ši(ƛ) hicnup-ista hicnup

# 35
nay̓iik̓atwaʔiš kʷiiṣ̌iiʔat.
nay̓iːk-ʔat-wa·ʔi·š kʷis-ḥi·-ʔat

# 36
hinaasipḥʔat̓aɬ, kʷiscaʔapʔaƛ̓at ɬuucmaʔi, kʷiscaʔap̓at čakupʔi.
hin-a·s-ip-(q)ḥ-ʔat-ʔa·ɬ kʷis-ca-ʔap-ʔaƛ-ʔat ɬuːcma-ʔi· kʷis-ca-ʔap-ʔat čakup-ʔi·

# 37
č̓ušaa quuʔasʔi. č̓ušaa.
č̓uš-(y)a· quːʔas-ʔi· č̓uš-(y)a·

# 38
ʔanasiɬat hiniiʔat qʷiyiiʔanitii k̓ač̣aq. qum̓aamitii k̓ač̣aq.
ʔana-siɬa-ʔat hin-(y)i·-ʔat qʷi-(y)i·-ʔat-it-(y)iː k̓ač̣aq qum̓aː-mit-(y)iː k̓ač̣aq

# 39
wik ʔiiqḥuk. ʔaniwa waa.
wik ʔiːqḥ-uk ʔani-wa· wa·

# 40
k̓ač̣aqstup, hiyiqstup, ƛišƛiqy̓ak.
k̓ač̣aq-stup hiyiq-stup ƛišƛiq-y̓ak

# 41
qʷaamitii ƛišƛiqy̓ak huuʔak.
qʷa·-mit-(y)iː ƛišƛiq-y̓ak huːʔak

# 42
ʔiinaxyaƛquuč ʔuušyuuya, ʔiiḥ ḥaw̓iɬ, yaqʷacʔitq šipʔii.
ʔiːnax-yu·-ʔaƛ-quː-č ʔuːš-yuːya ʔiːḥ ḥaw̓iɬ yaqʷ-ac-ʔi·tq šip-ʔi·

# 43
ʕiḥak ɬuucmaʔi hiniiʔas. ʕiḥak.
ʕiḥ-ak ɬuːcma-ʔi· hin-iːʔas ʕiḥ-ak

# 44
ʔaaʔaaʔišaʔi waa čakupuk, ʔaaʔaa hitaqsiƛ č̓apac, ƛiḥšiƛ.
ʔaːʔaːʔiša-ʔi· wa· čakup-uk ~ hita-qs-i(ƛ) č̓apac ƛiḥ-ši(ƛ)

# 45
hitac̓inƛ, kʷispaa waanaa.
hita-c̓in(ƛ) kʷispaː waː-na·

# 46
kʷisutaqtuʔi maaqtusiis.
kʷis-ut-a·qtu·-·i· maːqtusiːs

# 47
hitac̓inƛ.
hita-c̓in(ƛ)

# 48
p̓iyačiƛw̓it̓asʔaaš ʔiiqḥy̓ak,
p̓iš-ʔači(ƛ)-w̓it̓as-ʔaːš ʔiːqḥ-y̓ak

# 49
ʔatquu čačimḥimt čaani, p̓iyačiƛ, wičsiɬa.
ʔat-quː čačim-ḥi·-imt čaːni p̓iš-ʔači(ƛ) wič-siɬa

# 50
wičsiɬaʔiš waa.
wič-siɬa-ʔi·š wa·

# 51
nay̓iik, nay̓iik ʔuušsuuqstuƛ quuʔasʔi. nay̓iik ʔuušsuuqstuƛ.
nay̓iːk nay̓iːk ʔuːš-su·qstu(ƛ) quːʔas-ʔi· nay̓iːk ʔuːš-su·qstu(ƛ)

# 52
ƛiḥšiƛ.
ƛiḥ-ši(ƛ)

# 53
wičsiɬackʷiʔaaš. wičsiɬa.
wič-siɬa-ckʷi·-ʔaːš wič-siɬa

# 54
ʔunicuk̓ʷaaɬitii, wiiqḥap, wiiqsiɬa, witwaakʔi.
ʔunic-u·k̓ʷaːɬ-it-(y)iː wiːq-ḥap wiːq-siɬa witwaːk-ʔi·

# 55
niiʔatapnaaš, niiʔatapnaaš waaʔaƛ. hitac̓inƛ, maaqtusiis.
ni-ʔatu-ʔap-ni·š ni-ʔ·atu-ʔap-ni·š wa·-ʔaƛ hita-c̓in(ƛ) maːqtusiːs

# 56
niiʔatuʔaaš, niiʔatu,
ni-ʔatu-ʔaːš ni-ʔatu

# 57
p̓atʕaḥs, qʷiqitii m̓uč̓ičtup.
p̓atqʷ-ʔaḥs qʷiq-it-(y)iː m̓uč̓ič-tu·p

# 58
caqšiƛ, kuunaaʔi.
caq-ši(ƛ) kuːnaː-ʔi·

# 59
caqšiƛ. wiiḥaaqsusiis hiɬqḥ.
caq-ši(ƛ) wiːḥaːqsusiːs hiɬ-(q)ḥ

# 60
wiiḥaaqsusiis ʔukɬaa.
wiːḥaːqsusiːs ʔu-kɬa·

# 61
čuu, ƛ̓aaʔinuʔat̓aɬ, ƛ̓aaʔinƛ, n̓uʕasaqḥ, ʕaaḥuus, hitaaqƛis.
čuː ƛ̓aː-ʔinu-ʔaƛ-ʔa·ɬ ƛ̓aː-ʔin(ƛ) n̓uʕasaqḥ ʕaːḥuːs hitaːqƛis

# 62
č̓itaapi ʔuḥ waɬyuu.
č̓itaːpi ʔuḥ waɬ-yu·

# 63
č̓itaapi ʔaḥ ʔaqʔištiik, hiɬukʔaɬ mamaʔuu, waa qiɬcmaʕatḥ.
č̓itaːpi ʔaḥ ~ hiɬ-uk-ʔa·ɬ DUP-ma-ʔuː wa· qiɬcmaʕatḥ

# 64
waa ƛ̓aaʔaatḥ qiɬcmaʕatḥ.
waː ƛ̓aːʔaː-ʔatḥ qiɬcmaʕatḥ

# 65
wik, wik, wik niiy̓aaqsta qiɬcmaʕatḥ qʷisʔiitq ʕaaḥuusʔatḥ.
wik wik wik hiɬ-ʔa·qsta qiɬcmaʕatḥ qʷis-ʔi·tq ʕaːḥuːsʔatḥ

# 66
tačkʷaʔap. tačkʷaʔap kuunaaqčisʔi.
tačkʷa-ʔap tačkʷa-ʔap kuːnaː-qčis-ʔi·

# 67
wik ʔunic, ʔunicitii, hitasaƛ, č̓apac, ʕaaḥuus.
wik ʔunic ʔunic-it-(y)iː hita-ʔsa(ƛ) č̓apac ʕaːḥuːs

# 68
x̣unusčiʔatḥ. niiyya histaqšiƛ, hinataʔas. hinataʔas.
x̣unusčiʔatḥ niːyaː his-aq-ši(ƛ) hinata-ʔas hinata-ʔas

# 69
čuu, čuu, ƛiiḥšiƛ, siikšiƛ.
čuː čuː ƛiḥ-L-ši(ƛ) siːk-ši(ƛ)

# 70
siikaa. siikaackʷiʔaɬ, hačɬii(ƛ) ʔuuktis, hačy̓aaʔa.
siːk-(y)a· siːk-(y)a·-ckʷi·-ʔa·ɬ hačɬiː(ƛ) ʔu-(k)tis hačɬ-ʔaːʔa

# 71
ʔaniyat čačimḥat k̓uučukʔic̓at hačɬiiʔaƛquu qʷaa. huuʔaciiy̓ukʔaƛquu tuč̓ii.
ʔana-iya-ʔat čačim-ḥi·-ʔat k̓uː-čuk-ʔic-ʔat hačɬiː(ƛ)-ʔaƛ-quː qʷaː huʔa-ca-iːy̓uk-ʔaƛ-quː tuč̓iː

# 72
ʔunicitii. ƛ̓iipiƛ, ʕaaḥuusʔatḥ. ƛiipiƛ.
ʔunic-it-(y)iː ƛ̓iː-pi(ƛ) ʕaːḥuːsʔatḥ ƛ̓iː-pi(ƛ)

# 73
wičsiɬaʔaaš quuʔasʔi, ʔiinaxyu, ʔukʷič ʔiinaxyu, Admiraɬ waacimʕat m̓uč̓ičtupukʷitquu.
wič-siɬa-ʕaːš quːʔas-ʔi· ʔiːnax-yu· ʔu-k̓ʷič ʔiːnax-yu· ~ waː-?? m̓uč̓ič-tu·p-uk-it-quː

# 74
t̓iqʷiɬ hiiɬ.
t̓iqʷ-ʔiɬ hiːɬ

# 75
n̓aacsiičiƛ quuʔasʔi.
n̓aːcsiː-či(ƛ) quːʔas-ʔi·

# 76
paway̓in kuunaa. paway̓in.
pawaɬ-ʔin kuːnaː pawaɬ-ʔin

# 77
n̓aacsiičiƛ, ḥamipšiƛ qʷikʷiʔčʔitq, kinčoočʔatḥiicckʷi.
n̓aːcsiː-či(ƛ) ḥamip-ši(ƛ) qʷi-k̓ʷič-ʔi·tq kinčoːč-ʔatḥ-iːc-ckʷi·

# 78
kinčoočʔatḥ, yaqitii ḥaw̓iɬ yaqukʷitiiʔaɬ ḥaw̓iɬ Engɬand ʔaḥʔaa ʔuyi.
kinčoːč-ʔatḥ yaq-it-(y)iː ḥaw̓iɬ yaq-uk-it-(y)iː-ʔa·ɬ ḥaw̓iɬ ~ ʔaḥʔaː ʔuyi

# 79
kʷisuuqʔatḥ, waaʔat. kʷisuuqʔatḥ, Europeans.
kʷis-uːq-ʔatḥ wa·-ʔat kʷis-uːq-ʔatḥ ~

# 80
waamitʔiš ʔaḥʔaa naniiqsakitqs, kʷaatya Annie ʔukɬaa.
waː-mit-ʔi·š ʔaḥʔaː naniːqsu-ʔa·k-it-qs kʷaːtya ~ ʔu-kɬa·

# 81
ʔuḥuk n̓uw̓iiqsu w̓iikinaniš.
ʔuḥ-uk n̓uw̓iːqsu w̓iːkinaniš

# 82
qʷaʔiɬʔaƛquu ʔaḥʔaa ʔiicʔiiqḥaƛquu yaqukʷitii naniiqsu, kʷaatya. ʔiicʔiiqḥaƛquu.
qʷa-ʔiɬ-ʔaƛ-quː ʔaḥʔaː ʔiːcʔiːqḥ-ʔaƛ-quː yaq-uk-it-(y)iː naniːqsu ~ ʔiːcʔiːqḥ-ʔaƛ-quː

# 83
wik ƛ̓iixsnacuɬ. ʔuušmaquɬ.
wik ƛ̓iːxʷ-snac-u·ɬ ʔuːšmaq-u·ɬ

# 84
ʔin wičsiɬackʷiʔaɬ.
ʔin wič-siɬa-ckʷi·-ʔa·ɬ

# 85
ʔam̓iičiʔaƛ ƛ̓iipiʔaƛƛa.
ʔam̓iː-či(ƛ)-ʔaƛ ƛ̓iː-pi(ƛ)-ʔaƛ-ƛa·

# 86
ʔuuṣ̌hy̓imsʔi, ƛiḥšiƛcuu, ƛiḥšiƛcuu.
ʔuːš-ḥy̓ims-ʔi· ƛiḥ-ši(ƛ)-cuː ƛiḥ-ši(ƛ)-čuː

# 87
ḥamipšiƛʔiš, yaqʷʔičʔitq quuʔasʔi, waaʔaƛ kaʔupšiʔat. kaʔupšiƛ.
ḥampi-ši(ƛ)-ʔi·š yaqʷ-ʔič-ʔi·tq quːʔas-ʔi· wa·-ʔaƛ kaʔup-ši(ƛ)-ʔat kaʔup-ši(ƛ)

# 88
ʔuyiʔičim ƛiiḥšiƛ tuupšiʔaƛquu.
ʔuyi-ʔi·čim ƛih-L-ši(ƛ) tuːpši(ƛ)-ʔaƛ-quː

# 89
waa ƛiḥšiƛ.
wa· ƛiḥ-ši(ƛ)

# 90
tumaqstuʔaƛ.
tum-aqstu(ƛ)-ʔaƛ

# 91
ƛatw̓aa.
ƛatw̓a-(y)a·

# 92
k̓ʷačšiƛwaʔaaš, yuupuƛ.
k̓ʷač-ši(ƛ)-wa·-ʔaːš yu-L-pu(ƛ)

# 93
qʷiyumtii ʔimc̓ak, waa ʔucuut. ʔatḥii.
qʷiyu-imt-(y)iː ʔimc̓ak wa· ʔucuːt ʔatḥiː

# 94
siikaa.
siːk-(y)a·

# 95
ʔuʔumḥičiƛ, hitaquuʔa ʕaaḥuus, c̓iiqaa. c̓iiqaa.
ʔuʔumḥi-či(ƛ) hita-quː-ʔa· ʕaːḥuːs c̓iːq-(y)a· c̓iːq-(y)a·

# 96
yaaqʷin̓akitiiʔaaɬ kʷaatkʷaatya, ["waxʷaa, waa waawuu, wuu"]
yaqʷ-in̓ak-it-(y)iː-ʔaːɬ DUP#-kʷaːtya ~

# 97
y̓imqimy̓uuƛseeš waa.
y̓imqimy̓uːƛ-si·š wa·

# 98
y̓imqimy̓uuƛneeš waa. p̓išaqʔiš ʔiiqḥy̓ak.
y̓imqimy̓uːƛ-ni·š wa· p̓išaq-ʔi·š ʔiːqḥ-y̓ak

# 99
šiƛstiisʔičim waaʔaƛ.
šiƛ-sti·s-ʔi·čim wa·-ʔaƛ

# 100
šiƛstiisʔaƛ. šiƛstiisʔaƛ.
šiƛ-sti·s-ʔaƛ šiƛ-sti·s-ʔaƛ

# 101
hač̓a ḥaʔiičḥšiʔaƛit, ʔin ʕaakʷaašt ʔukʷiiɬckʷat ƛ̓uukʷiɬ ʔaya.
hač̓a ḥaʔiːčḥ-ši(ƛ)-ʔaƛ-it ʔin ʕaːkʷ-a·št ʔu-kʷiːɬ-ckʷi·-ʔat ƛ̓uː-kʷiɬ ʔaya

# 102
ʔucačiƛ, c̓ikt̓aqis, mučačiɬḥ, wap̓uuqḥ, ʕaaḥuusʔatḥ.
ʔu-ca-či(ƛ) c̓ikt̓aqis muičačiɬḥ wap̓uːqḥ ʕaːḥuːsʔatḥ

# 103
waʔuus. waʔuus hiiɬsasakʔaɬ mamaʔuu, ʕaaḥuusʔatḥ waʔuuc.
waʔuːs waʔuːs hiɬ-sasa-ʔa·k-ʔa·ɬ DUP-ma-ʔu· ʕaːḥuːsʔatḥ waʔu-iːc

# 104
hiʔiis ʔaḥʔaa, kapčaa. kapčaamitquu. kapčaa. kapčuk.
hiʔiːs ʔaḥʔaː kapčaː kapčaː-mit-quː kapčaː kapčuk

# 105
ḥaw̓iɬ, ʔuuc nuučaan̓uɬ, kapčuk.
ḥaw̓iɬ ʔu-iːc nuč-a·n̓uɬ kapčuk

# 106
yaaqʷiɬʔitq nuučaan̓uɬ waa, ƛaaḥaqsak. nuučaan̓uɬ.
yaqʷ-(č)iɬ-ʔi·tq nuč-a·n̓uɬ wa· ƛaḥ-aqsak nuč-a·n̓uɬ

# 107
ʔiiḥcamisukƛaʔaɬ ʔaḥ ḥaw̓iiḥ.
ʔiːḥ-camis-uk-ƛa·-ʔa·ɬ ʔaḥ ḥaw̓iːḥ

# 108
c̓awiic nuučaan̓uɬ.
c̓awa·-iːc nuč-a·n̓uɬ

# 109
hitasaƛnakʔaɬ.
hita-sa(ƛ)-na·k-ʔa·ɬ

# 110
hašiičiʔaƛ, hupic̓atḥ,
hašiː-či(ƛ)-ʔaƛ hupic̓atḥ

# 111
načiqs, minwaaʔath, t̓ayuučišt. minwaaʔath.
načiqs minwaːʔath t̓a-yu·-a·čišt minwaːʔath

# 112
wiina ʕaaḥuusʔatḥ ʔuuciy̓uk. wiksan̓apw̓it̓as.
wiːna ʕaːḥuːsʔatḥ ʔuː-ci·y̓uk wik-san̓ap-w̓it̓as

# 113
ʔuuqstiiʔat quuʔas, ʔaƛa.
ʔu-aqsti·-ʔat quːʔas ʔaƛa

# 114
ʔucačiƛ waʔuus
ʔu-ca-či(ƛ) waʔuːs

# 115
n̓aacsa, hitac̓usat̓itq. kaƛḥak.
n̓aːcsa hita-c̓u·-sa(ƛ)-ʔi·tq kaƛḥak

# 116
ʔayaaƛ ʔuušp̓aɬak.
ʔaya-aːƛ ʔuːš-p̓aɬ

# 117
nay̓iik̓atwaʔiš ƛ̓iicƛ̓iiyat. mwmwmwmw. bamm.
nay̓iːk-ʔat-wa·ʔi·š DUPː.c-ƛ̓i-(y)a-ʔat ~ ~

# 118
šaxšiƛaƛquu. waa šaxkʷačiƛ.
x̣ax-ši(ƛ)-ʔaƛ-quː wa· šaxʷ-kʷa-či(ƛ)

# 119
puuqƛ̓iƛ, kamatʕaqƛ̓iƛ. kamatʕaqƛ̓iƛ.
pu-ʔa·qƛ̓i(ƛ) kamatq-ʔa·qƛ̓i(ƛ) kamatq-ʔa·qƛ̓i(ƛ)

# 120
hiɬ qaaḥma.
hiɬ qaːḥma

# 121
ḥaaw̓iɬaƛ̓aƛ qaaḥma.
ḥaːw̓iɬaƛ-ʔaƛ qaːḥma

# 122
fifteen, sixteen, seventeen, eighteen yearsʔaƛquu, twenty.
~ ~ ~ ~ years-ʔaƛ-quː ~

# 123
ḥaaw̓iɬaƛ̓aƛ qaaḥma.
ḥaːw̓iɬaƛ-ʔaƛ qaːḥma

# 124
wikstup̓ap.
wik-stup-ʔap

# 125
ƛiiḥšiƛ minwaaʔath. c̓aʔak ʔucačiƛ.
ƛih-ši(ƛ) minwaːʔath c̓aʔak ʔu-ca-či(ƛ)

# 126
čaʔisʔiš, ʔačaqʔištiik, [Trout River] waaʔatʔišʔaaɬ. čaʔis.
č-ʔis-ʔi·š ʔačaq-ʔišt-(y)iːk ~ wa·-ʔat-ʔi·š-ʔaːɬ ča-ʔis

# 127
kamatqʷaqtu.
kamatqʷ-a·qtu·

# 128
kaamatʕiiḥšiʔat.
kamatqʷ-ʔiːḥ-ši(ƛ)-ʔat

# 129
qaaḥma ʔukɬaamit, yaqitii t̓an̓ackʷi, qaaḥma. saaʕaʔaaɬ.
qaːḥma ʔu-kɬa·-mit yaq-it-(y)iː t̓an̓a-ckʷi· qaːḥma saːʕaʔaːɬ

# 130
t̓aapsʔatu qaaḥma, č̓uq!
t̓aps-ʔatu qaːḥma ~

# 131
ƛ̓ičiʔat, bang, bang.
ƛ̓i-či(ƛ)-ʔat ~ ~

# 132
qacc̓iiqp̓it ʔuḥʔiš ʔaƛa, qum̓aakʷiʔat ʔaḥʔaa, buɬɬet yaaqḥʷʔaɬʔitq, ƛ̓ičiʔat.
qacc̓a-i·q-p̓it ʔuḥʔiš ʔaƛa qum̓aː-kʷi-ʔat ʔaḥʔaː ~ yaqʷ-ḥʷʔaɬ-ʔi·tq ƛ̓i-či(ƛ)-ʔat

# 133
ʔana puxʷ̓isaʔi k̓ač̣aq.
ʔana pux-w̓isa·-ʔi· k̓ač̣aq

# 134
puxʷačišt ƛ̓ičiʔatƛa mamaɬn̓i.
puxʷ-ačišt ƛ̓i-či(ƛ)-ʔat-ƛa· mamaɬn̓i

# 135
t̓apsčiƛ, č̓uq! č̓uq!
t̓aps-či(ƛ) ~ ~

# 136
ʔaaḥʔasa waaxniiʔis č̓aastimcʔiṣ̌quu t̓apsčiƛ.
ʔaːḥʔasa waːxniː-ʔis č̓aːstimc-ʔis-(q)ḥ-quː t̓aps-či(ƛ)

# 137
sayaaʔiš yaqii ʔapquuʔa.
saya·-ʔi·š yaq-(y)iː ʔap-quː-ʔa·

# 138
sayaa ḥaaɬ nism̓a. c̓aaʔuʕaqƛis.
saya· ḥaːɬ nism̓a c̓a-ʔuq-ʔaqƛ-ʔis

# 139
huḥtak qaaḥma ʔin, qʷaaqʷaacy̓akʔitq c̓aʔak.
huḥtak qaːḥma ʔin DUP-qʷaːc-y̓ak-ʔi·tq c̓aʔak

# 140
m̓uksy̓i ʔuqƛn̓ukʷiƛ.
m̓uksy̓i ʔuqƛ-n̓ukʷ-iƛ

# 141
ƛ̓ay̓ixʔatʔiš m̓uksy̓i ʔuqƛn̓uk̓ʷat. yaackyaacka.
ƛ̓ay̓ix-ʔat-ʔi·š m̓uksy̓i ʔuqƛ-n̓uk-ʔat DUP#ː-yack-(y)a

# 143
hitaqƛsaƛ.
hita-ʔaqƛ-sa(ƛ)

# 144
hiy̓aaʔa čaʔisʔi.
hiɬ-ʔa·ʔa ča-ʔis-ʔi·

# 145
piḥšiƛits.
piḥ-ši(ƛ)-it-s

# 146
[Over quarter miɬe] matakʔiš kačiʔatquu. ʔunaʔiickʷiyii, [tweɬve hundred feet] kačiʔatquu.
~ matak-ʔi·š ka-či(ƛ)-ʔat-quː ʔuna-ʔiː-ckʷi·-(y)iː ~ ka-či(ƛ)-ʔat-quː

# 147
y̓aaqn̓aqckʷiʔišʔaɬ.
y̓aːqn̓aq-ckʷi·-ʔi·š-ʔa·ɬ

# 148
y̓aaqn̓aqckʷiʔiš quuʔas.
y̓aːqn̓aq-ckʷi·-ʔi·š quːʔas

# 149
wik hišuk. wik hišuk. y̓aaqn̓aq.
wik hiš-uk wik hiš-uk y̓aːqn̓aq

# 150
kamatʕaqƛ̓iƛ, qaaḥma.
kamatqʷ-ʔa·qƛ̓i(ƛ) qaːḥma

# 151
ɬiʔaaʔap̓at ƛ̓ičiʔat.
ɬiʔaː-ʔap-ʔat ƛ̓i-či(ƛ)-ʔat

# 152
wik ʔuusuqta. tiič.
wik ʔuːsuqta tiːč

# 153
tiič. tiič.
tiːč tiːč

# 154
kamatqšiƛ, ʔucačiƛ ḥuuɬ, hiɬḥuuʔasʔi.
kamatqʷ-ši(ƛ) ʔu-ca-či(ƛ) ḥuːɬ hiɬ-ḥu·-ʔas-ʔi·

# 155
sayaa k̓uuʔii ʔunaamitii.
saya· k̓uː-ʔiː ʔunaː-mit-(y)iː

# 156
čuu, kʷisutaqtinƛʔaqniš waaʔaƛ ƛaʔuukʷiʔatḥʔi.
čuː kʷis-ut-a·qtu·-in(ƛ)-ʔaq-ni·š wa·-ʔaƛ ƛaʔuːkʷiʔatḥ-ʔi·

# 157
ʔunačaqtuʔisʔiš pinʔiiƛ, [Whitepine Cove]. ʔunačaqtuʔis.
ʔuna-č-a·qtu·-ʔis-ʔi·š pin̓iːƛ ~ ʔuna-č-a·qtu·-ʔis

# 158
yacaaqtu, ʔuʕiʔatwaʔiš, yaqitii quuʔas, yuxsitk ʔuucitwaʔiš, nanaʔiqsu.
yac-a·qtu· ʔu-ʕi(ƛ)-ʔat-wa·ʔi·š yaq-it-(y)iː quːʔas yuxsitk ʔu-iːc-it-wa·ʔi·š DUP-naʔi·qsu

# 159
ʔaʔiič̓imckʷak yuxsitk, ʔuč̣imtʔiš yuxsitk yaqukʷitiis naniiqsu, kʷaatya.
DUP-ʔiːč̓im-ckʷi·-ʔa·k yuxsitk ʔu-č̣i-imt-ʔi·š yuxsitk yaqʷ-ukʷ-it-(y)iːs naniːqsu kʷaːtya

# 160
ḥaʔukʕiʔat, mačinƛ ƛaʔuukʷiʔatḥʔi.
ḥaʔuk-ʕi(ƛ)-ʔat mač-inƛ ƛaʔuːkʷiʔatḥ-ʔi·

# 161
k̓aḥkʷaʔap̓atuk ƛ̓aḥiqs qʷinaakitiiʔaɬ, qʷic̓uuʔakitiiʔaɬ huupaqʷanim.
k̓aḥ-kʷa-ʔap-ʔat-uk ƛ̓aḥ-iqs qʷi-na·k-it-(y)iː-ʔa·ɬ qʷi-c̓u·-ʔa·k-it-(y)iː-ʔa·ɬ hupaqʷ-anim

# 162
wukʷiƛ ƛaʔuukʷiʔatḥʔi, ʕakʷaašt ʔaaniiƛ.
sukʷi(ƛ) ƛaʔuːkʷiʔatḥ-ʔi· ʕaːkʷ-a·št ʔana-i·ƛ

# 163
waasiḥ waaʔat kaʔupšiʔat, waasiḥ kapčaa.
waːsi-ḥ wa·-ʔat kaʔup-ši(ƛ)-ʔat waːsi-ḥ kapčaː

# 164
waa hayimḥiniš hiɬii waaʔaƛ.
wa· hayim-ḥi·-ni·š hiɬ-(y)iː wa·-ʔaƛ

# 165
huʔaaqtuʔaɬ, minwaaʔathʔi. huʔaaqtu, ɬuuč̓inuʔaƛʔitq.
huʔa-a·qtu·-ʔa·ɬ minwaːʔath-ʔi· huʔa-a·qtu· ɬuːč̓-inu-ʔaƛ-ʔi·tq

# 166
x̣ickʷaʔap̓atuk maḥt̓iiʔakitʔi. x̣ickʷačiƛ. wik̓iitšiƛ.
šic-kʷa-ʔap-ʔat-uk maḥt̓iː-ʔa·k-it-ʔi· x̣ic-kʷa-či(ƛ) wik̓iːt-ši(ƛ)

# 167
k̓aḥšiƛ. k̓aḥkʷačiƛ č̓apac qum̓aamitii. k̓aḥkʷaʔap̓atuk,
k̓aḥ-ši(ƛ) k̓aḥ-kʷa-či(ƛ) č̓apac qum̓aː-mit-(y)iː k̓aḥ-kʷa-ʔap-ʔat-uk

# 168
ʔuʔumḥičiƛwaʔiš quuʔasʔi. takstiisckʷi.
ʔuʔumḥi-či(ƛ)-wa·ʔi·š quːʔas-ʔi· tak-sti·s-ckʷi·

# 170
n̓uupc̓iqmaaɬ č̓apac.
n̓up-c̓iq-maːɬ č̓apac

# 171
yakquuʔa n̓aacsa qʷaaʔapʔitq. n̓aacsa.
yak-quː-ʔa· n̓aːcsa qʷaː-ʔap-ʔi·tq n̓aːcsa

# 172
hitasaƛ.
hita-ʔsa(ƛ)

# 173
haptkʷačiƛʔaɬ. haptšiƛʔaɬ.
hapt-kʷa-či(ƛ)-ʔa·ɬ hapt-ši(ƛ)-ʔa·ɬ

# 174
ʔucačiƛ, ʕiiʕiiɬmak̓ʷas ʔukɬaaʔiš.
ʔu-ca-či(ƛ) ʕiːʕiːɬmak̓ʷas ʔu-kɬa·-ʔi·š

# 175
c̓aaʔuʕaqƛisʔiš ʔaḥ.
c̓a-ʔuq-ʔaqƛ-ʔis-ʔi·š ʔaḥ

# 176
k̓ʷačšiʔaƛƛa muuɬšiƛ, muuɬuk.
k̓ʷač-ši(ƛ)-ʔaƛ-ƛa· muːɬ-ši(ƛ) muːɬ-uk

# 177
haptšiƛ ḥuuɬ hiinaan̓uɬ.
hapt-ši(ƛ) ḥuːɬ hin-a·n̓uɬ

# 178
c̓aʔakʔisʔiš ʔaḥʔaa. haptšiƛ.
c̓aʔak-ʔis-ʔi·š ʔaḥʔaː hapt-ši(ƛ)

# 179
waɬaakckʷatʔiš č̓itaapi.
waɬaːk-ckʷi·-ʔat-ʔi·š č̓itaːpi

# 180
hity̓atḥ, ʔayaʔatḥ, č̓itaapi.
hiɬ-ʔatḥ ʔaya-ʔatḥ č̓itaːpi

# 181
ƛ̓iicƛ̓iiya hitasaƛ.
DUP#ː.c-ƛ̓i-(y)a hita-ʔsa(ƛ)

# 182
k̓aḥkʷačiƛ č̓apac.
k̓aḥ-kʷa-či(ƛ) č̓apac

# 183
ƛaʔasitwaʔiš hiy̓iis ʔaḥʔaa. yaaqʷiɬʔanitiiʔaaɬ waaʔat, ƛaakišpiʔiɬ. ƛaakišipiʔiɬ. [totem poɬe.]
ƛa-ʔas-it-wa·ʔi·š hiɬ-ʔi·s ʔaḥʔaː yaqʷ-iɬ-ʔat-it-(y)iː-ʔaːɬ wa·-ʔat ƛakiš-pi-ʔiɬ ƛakiš-pi-ʔiɬ ~

# 185
c̓awaak nay̓aqak ʔuuḥuuɬitwaʔiš.
c̓awaːk nay̓aq-ak ʔu-L-ḥu·ɬ-it-wa·ʔi·š

# 186
qʷisitii ʔink̓ʷiy̓ap.
qʷis-it-(y)iː ʔinkʷ-ʔiy̓ap

# 187
ʔink̓ʷičiƛ.
ʔinkʷ-ʔičiƛ

# 188
wiikmaɬ maḥt̓ii. wiikmaɬ.
wik-maɬ maḥt̓iː wik-maɬ

# 189
kamatʕaqƛ̓asitʔaɬ, ʔucačiʔaƛ maaqtusiis, ʕaaḥuusʔatḥ yaaqʷiɬʔitq waaʔat, qucačiƛ.
kamatqʷ-ʔa·qƛ̓as-it-ʔa·ɬ ʔu-ca-či(ƛ)-ʔaƛ maːqtusiːs ʕaːḥuːsʔatḥ yaqʷ-(č)iɬ-ʔi·tq wa·-ʔat ʔu-ca-či(ƛ)

# 190
ƛ̓iicƛ̓iiya, baan baan.
DUP#ː.c-ƛ̓i-(y)a ~ ~

# 191
wikʔaqs. qiʔiicuu hitaaqƛ̓iƛcuu waaʔaƛ, quuquuʔasʔi.
wik-ʔaq-s qi-ʔiː-cuː hita-ʔa·qƛ̓iƛ-cuː wa·-ʔaƛ DUP-quːʔas-ʔi·

# 192
ʔanackʷiwaʔiš ʔiič̓iʔisʔi hiɬn̓iiqis ʔiič̓imʔis.
ʔana-ckʷi·-wa·ʔi·š ʔiːč̓im-ʔis-ʔi· hiɬ-n̓i·q-ʔis ʔiːč̓im-ʔis

# 193
naʔaa. n̓an̓ačmap qʷaaʔap̓atʔitq.
naʔaː DUP-n̓ač-ma·p qʷaː-ʔap-ʔat-ʔi·tq

# 194
wiikmaɬ maḥt̓ii. wik̓iit maḥt̓ii. hišuk č̓apac, kiƛkʷačiƛ, k̓aḥyaqis.
wik-maɬ maḥt̓iː wik̓iːt maḥt̓iː hiš-uk č̓apac kiƛ-kʷa-či(ƛ) k̓aḥ-yaq-ʔis

# 195
waa ʔuuy̓ip̓at, miimixt. maʔiƛkacʔis miimixt.
wa· ʔu-iːy̓ip-ʔat miːmixt maʔaƛkac-ʔis miːmixt

# 196
waa ƛaʔuu, čuuwin waaʔat. čuuwin, quʔaciicuk y̓uuqʷaa ʕimtii čuuwin.
wa· ƛaʔuː čuːwin wa·-ʔat čuːwin quʔac-iːc-uk y̓uːqʷaː ʕimti· čuːwin

# 197
ʔaaƛiiʔat, wukʷiʔat.
ʔaƛa-ʔi·(ƛ)-ʔat sukʷi(ƛ)-ʔat

# 198
ʔuuc kapčaa t̓an̓a.
ʔu-iːc kapčaː t̓an̓a

# 199
huʔacačiƛ.
huʔa-ca-či(ƛ)

# 200
ƛaʔuukʷiʔatḥ ʔuusʔaƛƛa.
ƛaʔuːkʷiʔatḥ ʔu-a·s-ʔaƛ-ƛa·

# 201
ḥampi yaqʔiitq, ʕaaḥuusʔatḥ. ḥamip.
ḥamip yaq-ʔi·tq ʕaːḥuːsʔatḥ ḥamip

# 202
huʔacačiƛ načiqs waɬaak
huʔa-ca-či(ƛ) načiqs waɬaːk

# 203
Tofino ʔuʔiiyačišt
~ ʔu-ʔi·ya-ačišt

# 204
hinaačiʔaƛ ƛaʔuukʷiʔatḥ. hinaačiƛ, minwaaʔathʔi.
hin-a·či(ƛ)-ʔaƛ ƛaʔuːkʷiʔatḥ hin-a·či(ƛ) minwaːʔath-ʔi·

# 205
ḥamipšiʔat, miimixt.
ḥamip-ši(ƛ)-ʔat miːmixt

# 206
yaqitii, miimixt ʔukɬaa, n̓aacsas.
yaq-it-(y)iː miːmixt ʔu-kɬa· n̓aːcsa-s

# 207
kiiƛa ʔukɬaa, kiɬamaxin.
kiːƛa ʔu-kɬa· kiɬamaxin

# 208
sukʷiƛ, ḥaw̓iɬuk ƛaʔuukʷiʔatḥ,. yaqckʷiiʔaƛii [Chief Joseph] waaʔanitʔišʔaaɬ, m̓ukʷina. sukʷiƛ, miimixt.
sikʷi(ƛ) ḥaw̓iɬ-uk ƛaʔuːkʷiʔatḥ yaq-ckʷi·-ʔaƛ-(y)iː ~ wa·-ʔat-it-ʔi·š-ʔaːɬ m̓ukʷina sukʷi(ƛ) miːmixt

# 209
tuuḥšiƛ, čuuwin. tuuḥšiƛ.
tuːḥ-ši(ƛ) čuːwin tuːḥ-ši(ƛ)

# 210
ʔuuʔithɬckʷatʔišƛa mixtukʔis, mixtukʔisitwaʔiš c̓awaak. miixtuksa.
ʔu-ʔi(ƛ)-ckʷi·-ʔat-ʔi·š-ƛa· mixt-uk-ʔis mixt-uk-ʔis-it-wa·ʔi·š c̓awaːk mixt-uk-sa

# 211
ʔiič̓imʔaƛs wikstup̓aps waaʔaƛ.
ʔiːč̓im-ʔaƛ-s wik-stup-ʔap-s wa·-ʔaƛ

# 212
yaqy̓iiḥaʔitq čuuwin, ḥaʔak̓at ɬim̓aqsti, ḥaaw̓iɬaƛʔi.
yaq-y̓i·ḥa-ʔi·tq čuːwin ḥaʔak-ʔat ɬim̓aqsti ḥaːw̓iɬaƛ-ʔi·

# 213
sukʷiʔat
sukʷi(ƛ)-ʔat

# 214
ḥaʔakʔanits ɬim̓aqsti waaʔaƛquuč mixtukʔi, ʔuyiʔaƛ̓atquuč naqsaap̓at, qʷišaa.
ḥaʔak-ʔat-it-s ɬim̓aqsti waː-ʔaƛ-quː-č mixt-uk-ʔi· ʔu-yi-ʔaƛ-ʔat-quː-č naq-sa·p-ʔat qʷiš-(y)a·

# 215
tea ʔuʔiic̓ap̓atč̓aʕaš qʷaa. teaʔiic.
tea ʔu-ʔi·c-ʔap-ʔat-č̓a·ʕaš qʷaː tea-ʔi·c

# 216
ʔuqɬaap̓aƛwaʔiš ʔaḥ ʔuʔiic̓ap̓atq, [čewing tobacco] quuʔasʔi.
ʔuqɬaːp-ʔaƛ-wa·ʔi·š ʔaḥ ʔu-ʔi·c-ʔap-ʔat-q ~ quːʔas-ʔi·

# 217
qaaḥsap̓atsaaš waaʔaƛquuč.
qaḥ-sap-ʔat-saːš wa·-ʔaƛ-quː-č

# 218
ʔuušyuuyaƛquuč čamas, teaʔii.
ʔuːš-yuːya-ʔaƛ-quː-č čamas tea-ʔi·

# 219
hač̓a šuukʷaa ʔuyiiʔanitʔaaɬ, qʷiyiiʔanitii [brown sugar], naqšiʔaƛquuč.
hač̓a šuːkʷa· ʔu-(y)i·-ʔat-it-ʔaːɬ qʷi-(y)i·-ʔat-it-(y)iː ~ naq-ši(ƛ)-ʔaƛ-quː-č

# 220
mituuni waɬaak, siikšiƛ.
mituːni waɬaːk siːk-ši(ƛ)

# 221
siikšiƛ.
siːk-ši(ƛ)

# 222
ƛiḥšiƛ waaʔap̓is,
ƛiḥ-ši(ƛ) wa·-ʔap-ʔi·s

# 223
ƛiiḥšiƛ, qʷaamitii ʔinkʷasitquu. ʔinkʷasckʷimatakʔaƛ, pitišʔatḥ.
ƛiḥ-ši(ƛ) qʷaː-mit-(y)iː ʔinkʷ-as-it-quː ʔinkʷ-as-ckʷi·-matak-ʔaƛ pitiš-ʔatḥ

# 224
pitiš. pitiš waa, minwaaʔatḥ. pitiš. wicikʔaɬ Britiš waa. pitiš. pitiš.
pitiš pitiš wa· minwaːʔath pitiš wicik-ʔa·ɬ ~ wa· pitiš pitiš

# 225
aqukʷitii, yaqckʷiiyii, [King George] waaʔaƛ̓anitʔaaɬ ƛaḥ, [nineteen twenty], [earɬy nineteen twenties]
yaq-ukʷ-it-(y)iː yaq-ckʷi·-(y)iː ~ wa·-ʔaƛ-ʔat-it-ʔaːɬ ƛaḥ ~ ~

# 226
kinčoočʔatḥniš waaʔaƛquu quuʔas.
kinčoːč-ʔatḥ-ni·š waː-ʔaƛ-quː quːʔas

# 227
ʔiiḥcamisʔap. ʔuy̓iiḥaƛƛa ʔiḥcamisʔap, ƛ̓iḥmaɬqim.
ʔiːḥʷ-camis-ʔap ʔu-y̓i·ḥa-ʔaƛ-ƛa· ʔiːḥʷ-camis-ʔap ƛ̓iḥmaɬqim

# 228
[Union Jack] ʔunaakna. ʔunaak̓ap̓at.
~ ʔu-na·k-na ʔu-na·k-ʔap-ʔat

# 229
ʔaaʔiiktaqšiʔaƛƛa
ʔaːʔiːktaq-ši(ƛ)-ʔaƛ-ƛa·

# 230
ḥaw̓iɬukʷit, yaʕaƛitii Benson kapčaa, ʔunaak ʔuyiiʔaƛ̓atƛa, [Union Jack].
ḥaw̓iɬ-uk-it yaq-ʔaƛ-it-(y)iː ~ kapčaː ʔu-na·k ʔu-(y)i·-ʔaƛ-ʔat-ƛa· ~

# 231
ʔuḥʷaaʔiš ʔaqʔištiik, sword.
ʔuḥ-wa·-ʔi·š ʔaqi-ʔišt-(y)iːk ~

# 232
qʷisqaač̓a qʷisitii yaqitii swordmuutquu. č̓it̓uuɬ ʔuʔukʷiɬʔaɬ. č̓it̓uuɬ.
qʷis-qa·č̓a qʷis-it-(y)iː yaq-it-(y)iː sword-mu·t-quː č̓it̓uːɬ DUP-ʔu-kʷiɬ-ʔa·ɬ č̓it̓uːɬ

# 233
qiiyuuk̓ʷaaɬ, quuʔasʔi mituuni waɬaak. qiiyuuk̓ʷaaɬ.
qiː-yu·k̓ʷaːɬ quːʔas-ʔi· mituːni waɬaːk qiː-yu·k̓ʷaːɬ

# 234
huʔacaʔap̓at, ʔuum̓aanup̓at n̓ačiqs, hisuɬtap̓at.
huʔa-ca-ʔap-ʔat qu-m̓a·-nup-ʔat n̓ačiqs hisuɬta-ʔap-ʔat

# 235
ʔiicʔiiqḥaƛ qʷaaʔap̓anitiič.
ʔiːcʔiːqḥ-ʔaƛ qʷaː-ʔap-ʔat-it-(y)iː-č

# 236
ʔuqɬaapckʷi qaḥsaapw̓it̓asʔatq, ʔatquu ʔaniic̓ap̓at, tea waaʔatquu. tea.
ʔuqɬaːp-ckʷi· qaḥ-sa·p-w̓it̓as-ʔat-q ʔat-quː ʔana-ʔi·c-ʔap-ʔat ~ waː-ʔat-quː tea

# 237
waa ʔuušyuuya saačksit, qʷiʔiic̓ap̓anitii,
wa· ʔuːš-yuːya sačk-sit qʷi-ʔi·c-ʔap-ʔat-it-(y)iː

# 238
ʔin ʔanaak ʔanackʷak naqtuup minwaaʔath. namwaa. nam. Rum.
ʔin ʔana-ʔa·k ʔana-ckʷi·-ʔa·k naq-tu·p minwaːʔath nam wa· nam ~

# 239
ʔuʔiic̓ap̓aƛ̓atquuč c̓aaḥʔii, x̣ax̣ašk̓uk ʔuʔukʷiɬna. piskitckʷimatakuk.
ʔu-ʔi·c-ʔap-ʔaƛ-ʔat-quː-č c̓aːḥ-ʔi· x̣ax̣aš-k̓uk DUP-ʔu-kʷiɬ-na piskit-ckʷi·-matak-uk

# 240
ʔuʔiic̓ap̓aƛ̓atquuč ḥusp̓aɬʔi. c̓isqmis ḥusp̓aɬ.
ʔu-ʔi·c-ʔap-ʔaƛ-ʔat-quː-č ḥus-p̓aɬ-ʔi· c̓isq-mis ḥus-p̓aɬ

# 241
[saɬt pork], ʔuʔiicckʷimatak̓ap̓atʔaaɬ.
~ ʔu-ʔi·c-ckʷi·-matak-ʔap-ʔat-ʔaːɬ

# 242
ʔaḥʔaa qʷisitwaʔiš. c̓awaakitwaʔišča ɬuucma, ɬuucmumtquu, k̓aḥyaqisʔap̓anitwaʔiš. k̓aḥyuu.
ʔaḥʔaː qʷis-it-wa·ʔi·š c̓awaːk-it-wa·ʔi·š-ča ɬuːcma ɬuːcma-umt-quː k̓aḥ-yaq-ʔis-ʔap-ʔat-it-wa·ʔi·š k̓aḥ-yu·

# 243
n̓usx̣is niiʕaḥs.
n̓usx̣-is hiːʕaḥs

# 244
ʔiič̓imʔis k̓aḥyaqisʔap̓anitwaʔiš niistiƛ ʔaḥ qaan̓imʔatʔi.
ʔiːč̓im-ʔis k̓aḥ-yaq-ʔis-ʔap-ʔat-it-wa·ʔi·š hiːstiƛ ʔaḥ qaːn̓im-ʔat-ʔi·

# 245
waa, t̓uḥc̓iti, k̓aḥkʷačiƛ y̓uuqʷaa. k̓aḥyuu.
wa· t̓uḥc̓iti k̓aḥ-kʷa-či(ƛ) y̓uːqʷaː k̓aḥ-yu·

# 246
kisšiƛckʷat.
his-ši(ƛ)-ckʷi·-ʔat

# 247
qʷisckʷii, qiickʷiiʔaɬ, wik, huʔaas, makʷink, k̓ʷak̓ʷaƛ, hiyiqstup. k̓ʷak̓ʷaƛ.
qʷis-ckʷi· qiː-ckʷi·-ʔa·ɬ wik huʔa-aːs makʷ-ink k̓ʷak̓ʷaƛ hiyiq-stup k̓ʷak̓ʷaƛ

# 248
wik. ɬačiƛʔaɬ. ɬačiƛ.
wik ɬač-i(ƛ-ʔa·ɬ ɬač-i(ƛ)

# 249
ʔaʔanačinkšiƛckʷaƛ, ƛaʔuuʔi qʷiq yaqitii, maakʷaa.
DUP-ʔana-(č)ink-ši(ƛ)-ckʷi·-ʔaƛ ƛaʔuː-ʔi· qʷiq yaq-it-(y)iː makʷ-(y)a·

# 250
waa quʔacasitwaʔiš, quuʔas c̓awaak ʔaḥ hiɬaas, yaaqʷiɬʔanitiič qaḥsaap̓at.
wa· quʔac-a·s-it-wa·ʔi·š quːʔas c̓awa·k ʔaḥ hiɬ-a·s yaqʷ-iɬ-ʔat-it-(y)iː-č qaḥ-sa·p-ʔat

# 251
tiičmaḥsamitwaʔiš c̓awaak.
tiːč-maḥsa-ʔap-it-wa·ʔi·š c̓awaːk

# 252
wiiqsiɬaƛwaʔiš qaaḥsaap. ḥačatsuup.
wiːq-siɬa-ʔaƛ-wa·ʔi·š qaḥ-sa·p ḥačat-suːp

# 253
ʔuušmisnakcimnis waaʔat. ʔatquu ʔuušmisnak̓aƛʔaɬ.
ʔuːš-mis-na·k-cim-ni·š wa·-ʔat ʔat-quː ʔuːš-mis-na·k-ʔaƛ-ʔa·ɬ

# 254
ʔaḥʔaa kʷisckʷii.
ʔaḥʔaː kʷis-ckʷi·

# 255
wičsiɬackʷiʔaɬ
wič-siɬa-ckʷi·-ʔa·ɬ