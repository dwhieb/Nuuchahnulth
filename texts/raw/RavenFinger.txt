---
title:
  en:         How Raven got crooked fingers
  nuk:        qʷiḥitiič kumtkʷačiʔat kukʷinksi quʔušinm̓it
abbreviation: RavenFinger
ID:           CL1
---
# 001
chuu, humwic'a?aqtls ?uuqhhli qwishhitiich kumtkwachi?at qu?ushin kukwinksi ?an c'iic'ikiikit na?aa?at.


# 002
wik'atlquuch wikiichitl ?un'aahh qwishh?aahhii ha?uk.


# 003
misp'uuqschi?atlquuch ha?um yee, ?ucachitl ?usumhhi haw'ik. ?usumhhi hhanaaqtl.


# 004
chuu, ?ucahhtachi?atlwa?ish yaacpanach hiy'athh?itq chumsm'iit, na?aap'uqschitl ?an wiqaa?ak suuhhaa.


# 005
haa, yaacpanachitsish, waay'aqstutls yacmaasquus siihhil.


# 006
chukwaa, chukwaa machinu?i waa?atl?at machinup'at.


# 007
hee machinu?atl.


# 008
cha?aalchi, suuhhn'aahh waa?atl luucma?isuk, hinii?as chumsm'iit.


# 009
?ucachitl c'a?ak?i. suuhhiip, ??achshitl suuhhaa. machintl.


# 010
nay'iik ?uutaqshitl luucma?i, chums luucmaak, kuuchilshitl tl?apch'iitap, siqay'ap.


# 011
n'aacsaatl qu?ushinm'it qwaa?ap?itq chumsm'iit. pihhaa.


# 012
k'iicnuuxwil kaa?a, kaa?a ??am'iit waa?atl.


# 013
na?aa waa?a?itq, wukwitl?as.


# 014
sukwitl ??am'iit.


# 015
n'aacsaatl qu?ushinm'it qwaa?ap?itq.


# 016
tlawa?ii ?inkwil?i.


# 017
tl?uulapu?atl ?ucahhtak'at kukwinksi hhaa ?ink?ii.


# 018
ch'aam'iitlil?atl hhaa ??am'iit?i.


# 019
n'aacsaatl qwis?iitq,


# 020
??ii??iiqatshitl tlaqmis histaqshitl kukwinksat chums.


# 021
k'uushitl?is ?ahh k'amintl ??am'iitm'inhh?i.


# 022
hee, c'apshi?atl?at qu?ushin.


# 023
na?uksap'at.


# 024
qwaa?atl qwaa?iitq hhanaaqtl.


# 025
na?ukshi?atl. ha?ukshi?atl ?u?uiic'at suuhhaa tlaqmis ?uunaqa.


# 026
niswachitl, wa?ichpitl.


# 027
wee t'iqpitl tlumkshitl.


# 028
hee haaw'awiiqsh?atls suutil. haw'aas?um ?am'ii waa?atl qu?ushinm'it.


# 029
hee t'aaqaak'atl chumsm'iit.


# 030
hishukwatl?at huhhtak'at qwaa?iitq qu?ushinm'it, ?ayisa??aqtl, c'iic'ikiik qwaan'ak'uuhh?itq.


# 031
kuw'ila w'aq?uu.


# 032
chums ?ucachitl qu?ushinm'it.


# 033
n'aacsaa?at tlatluu?i quu?as.


# 034
huhhtak'at ?an ?aa?aayisqaw'it'as.


# 035
chukwaa machintl t'iqwil?i waa?atl?at.


# 036
machintl chums.


# 037
chuu ?un'aahhchi?i qwi?iic'aahhii.


# 038
wiiy'umt ha?umnak'ap luucmaak. wiwish??aqtl.


# 039
sukwi?atl sumtshitl suuhhasht.


# 040
kaa?a ??am'iit waa?atl.


# 041
wik'atl y'uuqwaa ?aa?aatuu qwii?atupii.


# 042
na?aa, naana?a?iik?is.


# 043
m'aw'aa?atl ??am'iit chakupuk.


# 044
hee, tlawiichitl ?ink?ii.


# 045
ch'aam'iitlil?atl ??am'iitm'inhh?i.


# 046
hee, c'iikalshitlw'it'as?atl?ita?um waa?atl quu?as yaa?alm'inhh?i.


# 047
tl?uulapu?atl, ?uucaap'atl?at kukwinksi hhaa ?ink?ii.


# 048
n'aacsaatl quu?asm'inhh?i qwiisayat?itq kukwinksi.


# 049
kumtkwachitlshi?at ?ink?ii quusaahhi wik'iit tlaqmis.


# 050
c'iic'ikiikkwachi?atl kumtkwachi?at kukwinksi.


# 051
?ahh?aa qwis\hhitwa?ish kumtkwachi?at kukwinksi.
