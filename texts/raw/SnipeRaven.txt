---
title:
  en:         Snipe fed fish eggs to Raven
  nuk:        qʷiyuyiič n̓iw̓inɬ waasniipm̓it ʔuukʷiɬ quʔušinm̓it
abbreviation: SnipeRaven
ID:           CL4
---
# 001
yaacpanach'atlwa?ish qu?ushinm'it qwaa?amitiich?aal haw'iiqstu?atlquu.

# 002
??ac'ikckwi ?uuwatl hil?aahhi ha?uk haw'iiqstu?atlquu.

# 003
pihhiis?atlquuch qwiyumatak?itq?al ha?uk.

# 004
?ucahhtachi?atl hiy'athh?itq waasniipm'it tlawaas c'a?ak. huuy waa?atl n'aacsiichitl waasniipm'it ?uukwil.

# 005
?uu?uuqukwatl?ish waa?atl yaacpanachits waay'aqstu?atls k'atshitlquu, n'aacsaqhh?atl ?an wiky'uu haaw'acaqshitl.

# 006
machinu?i, machinu?i, t'iqwil?i ha?uk?aqtl?ick, waa?atl?at.

# 007
t'iqpitl qu?ushinm'it.

# 008
nashaak'atl qu?ushinm'it ?an ha?ukw'it'as.

# 009
qwi?iicw'it'asiiwa?ich'in wawaay'aqtl?atl n'an'aachmalapiqhh.

# 010
hinii?as waasniipm'it ?ucahhtachitl c'a?ak?i.

# 011
tumqshitl.

# 012
n'aacsaatl qu?ushinm'it.

# 013
kaa?a hhachw'ahhs, waa?atl waasniipm'it.

# 014
sukwitl hhachw'ahhs?i, yac'ahhsitl.

# 015
sukwi?atl m'uksy'i, hisshi?atl ??ishii?at?i.

# 016
tuuwaas nixtin.

# 017
k'achshitl?is k'amintluk hhachw'ahhsuk?i.

# 018
siqiilshitl.

# 019
siqachitluk, ch'amahhuup'atl?at qu?ushinm'it.

# 020
ha?ukshitl, ha?ukshitl, k'achshit'is wik'ahhsip.

# 021
tla?uu, tla?uu, wawiichi?atl tlaayumch.

# 022
hu?aas?atuk k'amaaqsip'atuk, k'uchshitl?ic'atltla wik'ahhsip.

# 023
haahaaw'apu?atl?um, puu??al?atuuchitl, c'itkpitl wa?ichutl.

# 024
qii wa?ich.

# 025
tlumkshi?atl.

# 026
chuu waa?atl hha?ukwitlmahhsas suw'a haaw'awiiqsh waa?atl ?uukwil waasniipm'it. w'aq?uu?um ?uyi ?am'ii, ?apw'anu?atlquu n'aas.

# 027
chuu, w'aq?uu?aqtls, waa?atl waasniipm'it.

# 028
?am'iichitl, yaacshitl w'aq?uu waasniipm'it.

# 029
hinin.

# 030
machinu?i, machinu?i, t'iqwil?i, waa?atl?at.

# 031
t'iqpitl waasniipm'it.

# 032
?ayaatl yaa?ay'as yaqchi?athh?itq.

# 033
huhhtak?al ?an wiiy'a wik wichsila, c'iic'ik'iik.

# 034
?ucahhtachitl c'a?ak?i y'uuqwaa.

# 035
c'iikalshitl?as?atl?ita?um waalc'an'aqshitl?al.

# 036
yaacsitsatl, ?uukshchi?atl hhachw'ahhs luucma?isuk?i, paashhuk.

# 037
kakumtqmalapi?ic'atl ?uu?umap'iik chakupuk.

# 038
yac'ahhsitl hhachw'ahhs?i qu?ushinm'it, sukwitl m'uksy'i.

# 039
hisshi?atl, hisshitl ??ishii?at?i, wik'iit nixtinquu.

# 040
waalak ??aa??iqshitla, xwakshi?atl?at ??ishii.

# 041
wim'aaqst?atl wik??atlquu, ?aaw ?aaw ?aaw ?aaw wawaa tuxtuxmis suu ??ishii?at?i.

# 042
wiiy'a?aash ??am'aakw'al qu?ushinm'it, waanaak'atl?al, c'iic'ik'iik, walkwachitl tl?iiw'aaqichiilqchik.

# 043
?unw'iitlhhwa?ish xwakyuu?at ??ishii qu?ushinm'it.

# 044
Motto — wiksuuk c'iikalshitl, y'umhhaacum?ick wichsilaquuk.
