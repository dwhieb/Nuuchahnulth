---
title:
  en:         Never take food away from animals
  nuk:        qʷiinuuƛḥiič wiiyʼaat hawʼaaḥinʔat saštup
abbreviation: FoodThief
ID:           CL9
---
# 001
qwiinuutlhhiich wiiy'aat haw'aahhin\'at sashtup.

# 002
tlaac'umwa'ish 'ahh qwisnaak.

# 003
kuukuhhw'isa 'u'u'iihhw'it'asitwa'ish chakup\'i.

# 004
yaacshitl 'a'umshtup katlhh'aqstutl.

# 005
'ucahhtachitl hiy'aa'a'itq'aal naaw'ahhatl hinusatlquu kuukuhhw'isa.

# 006
wiinap'a'atl lahh'as naaw'ahhi.

# 007
n'aacsiichitl chakup\'i 'uushtup malshitl'a'a.

# 008
hiy'aaqstas ''ama''as'i.

# 009
wik qiihhsn'aak hinusa kuukuhhw'isa 'uukwiiqsta husmin.

# 010
t'aaps'atu yaaqwin'ak'uuhhshit'itq chakup\'i.

# 011
n'aacsiichitl 'an qwayac'iik.

# 012
'uucahhtaksa hinkway'iihhshitl kuukuhhw'isa'i.

# 013
hiniipshitl qahhsaap.

# 014
susaa'atl hiniic wihhchisan'ap 'uca'ap sup'icis'i.

# 015
c'ushi'atl, c'ushi'atl.

# 016
hatkc'usan'ap'atl kuukuhhw'isak\'i.

# 017
tuukwiichsan'ap'atl.

# 018
hatkhatkmisatl qwayac'iik\'i, wiimatsapa qwi'ii'is'ap\'itq kuukuhhw'isak\'i.

# 019
sayiisa'atlquuch hhuu hhaam'aamahhasak 'an wiimatisuk.

# 020
hu'aas'atlquuchtla hatkhatkmisatl.

# 021
mukshitl qwayac'iik\'i hit'aaqtl'itl.

# 022
mamaasulqchik haa''in yaa''aalchiqhh'itq.

# 023
wiktum naaw'ahhi chakup\'i.

# 024
tuxkwist'a'a 'uucahhtaksa.

# 025
c'uskwisan'ap kuukuhhw'isa'i hiniic walshitl.

# 026
ch'i'akway'ap siqiilshitl luucma'i.

# 027
hu'ahht'as'atl qwayac'iik\'i.

# 028
hiniic yaaqwilit\'itq haaw'awiiqsh.

# 029
wikis''i'atl kuukuhhw'isak\'i.

# 030
mismiis'atl'at qwicahhtachitlit\'itq ya''atuk\'itq kuuw'il'at ha'um.

# 031
'uucahhtaksa hiy'athh'itq chakup\'i.

# 032
mitxumy'itl\'al hiy'athh'itq chakup\'i hil'iitq hicnup'aqtl'as.

# 033
hi'iis qwayac'iikm'inhh'i.

# 034
mitxwaa'al mahht'ii'ak chakup\'i.

# 035
qiichiilshi'atl\'itq'al tuuhhuk hinii'as.

# 036
'ayipi'atluk\'itq tums, 'uyaatl waay'aqstutl luucma'i 'an wiiwiik'ity'ak, 'an wiiksa 'uhh kuuw'il kuukuhhw'isa'i.

# 037
hinii'as tumyaap.

# 038
wiksilat.

# 039
'uyaatl t'apatnakshitl chakup\'i.

# 040
mahht'aqasuk\'al hiy'athh'itq hiistwasuk\'itq qwishckwii.

# 041
sukwitl xaa'amin. hinumsintl hiniic puu.

# 042
y'akwaas.

# 043
tl'isumlaq hhaw'ilmatakuk\'i'al.

# 044
tl'ichitl 'uhhtaa tl'isuml'i qahhsaap.

# 045
nay'iik w'ashqshitl mamaasulshitl.

# 046
hiiltqyaap'up 'atla qwayac'iik.

# 047
mamaasulqchik'atl\'al hiitaqtl'itl.

# 048
nay'iik tl'iptkshitl hicnup\'i hitawii'is.

# 049
wik'ap'at qii'athh hiina'atl'attla qwayac'iikshtaquml'i.

# 050
chuu 'aqiscumhhin waa'atl chakup\'i.

# 051
wik\'aqtl'atsa lachi'at ''aciis qwicachitluusin.

# 052
haa''inchi'i t'apathhsim'inhhukqin.

# 053
sukwitl'asnak'atuk t'apathhsi'i.

# 054
hishumyipitl\'al t'aat'aapatshitl.

# 055
'un'aahh'i numackwiqalquu hiilcii''as'ap.

# 056
qwis chakup\'i waa'at\'itq.

# 057
'aani tuuhhshitl qwayac'iikm'inhh'i.

# 058
hu'aaqtl'itl lachi'at.

# 059
'ahh'aa 'uunuutlwa'ish wiiy'aat hinaahhin\'at ha'um sashtup.
