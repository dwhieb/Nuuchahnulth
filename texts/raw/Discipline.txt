---
title:
  en:         Why our ways changed
  nuk:        qʷisqḥin kʷiisḥinčiƛ quuʔasqin
abbreviation: Discipline
ID:           CL13
---
# 001
chuu 'uuqhhli'aqtls qwisqhhin kwiishhinchitl quu'asqin.

# 002
'uuy'intlnish hhaahhuupach'akukqin wikiichitlna.

# 003
sukwitl tlaahhaqsak wishkaa 'uu'uukwil hhaahhuupatl'atquu.

# 004
'atqwin, qwiyuyin niiw'a tl'aqaa na'aatahh'atlqwin 'i'iqhhwat.

# 005
'iihhs'aal tl'uu, qwaayaatukw'anitiis'aal naniiqsakitqs.

# 006
y'uuqwaamitsa wikiichitl y'uuqwaa wikiichitl na'aa,

# 007
ciiqciiqatl'atquus qwaa'aqtl\'ick chapxnaakshi'atlquuk wik\'aqtl\'ick qwaa.

# 008
'aanapanach'itlqwin hhuu yaacpanach, 'aatlapanach 'uyaa'atquus 'ahh'aa ciiqciiqat.

# 009
chuu 'ahh'aa 'uy'intlnish quu'asqin 'an wikiichitl tlaahhaqsak na'aa wikiichitl hhaahhuupa 'a'iich'um.

# 010
'aanahhiichitl\'al tlaahhaqsak, wawaamit\'icktla wawaa. y'uuqwaamit\'ick qwaa.

# 011
wawiichitluk\'al ciqy'ak.

# 012
'uy'iihha 'an naqiichitl 'a'iich'um\'i.

# 013
chuu qwis\hhniish 'ahh'aa kwiis\hhinchitl quu'asqin.

# 014
wikiichitl qwaa qwaa'akitin nananiqsu.

# 015
'iihhcamisukwit hhaahhuupa, hhaahhuupa 'i'iqhhwa.

# 016
chuu.
