---
title:
  en:         Mother turned into a bluejay
  nuk:        qisḥitiič xaašxiipšiƛ ʔumʔiiqsu
abbreviation: Bluejay
ID:           CL6
---
# 001
mamuukyaqilitwa?ish ?um?iiqsu. tl?upiiya.

# 002
hila??aqilhh?atl ma?itlqac?is ?um?iiqsak ?uukwiil c'iihhati.

# 003
naqmiihhichitl ?um?iiqsu?i.

# 004
t'een'a, waa?atl, naqmiihhichitls, laakshi?is naquuti.

# 005
wim'aaqtls, waa?at t'an'a?i, n'aacsasuuk ?an c'iihhatiqiil.

# 006
cha?aalchi t'een'a naquutichis, waa?atltla hu?aas.

# 007
wim'aaqtls waas, mamuuks, waa?atltla t'an'a?i.

# 008
?uuhhtaasa?i t'een'a, xaashxiipshitlcums. laakcahhicum?ick wik'iituk ?um?iiqsu xaashxiipshitlquus.

# 009
cha?aalchi xaashxiipshitlchi wikstup'aps, waa?atltla t'an'a?i.

# 010
?anasilap'at wik??atlshitl.

# 011
na?iichitl, xaash xaash xaash xaash, wawaa?i.

# 012
n'achmisintl ?um'a?ii n'aacsiichitl matmisintl?i xaashxiip.

# 013
nay'iik kamatqshitl sukwitl ch'axwac.

# 014
wiiksas ?aa?aanaqhhwa, wawaaqchik kamatqukqchik ?ucachitl ch'a?ak?i.

# 015
nicwii?ap ch'axwac hu?acachitl walshitl,

# 016
nicwii?ap kacutum tlawa?ii xaashxiipshitl?i, maa ?uum naqshi?i, wiiksas ?aa?aanaqhhwa, maa naqshi?i, waa waa.

# 017
?anasilatlquuch xaash, xaash, wawaaqchik kwiscachitl matshitl.

# 018
matwaas?atl xaashxiip?i mataasitl such'as?i.

# 019
hilaas\hh?atl xaash, xaash, wawaa.

# 020
tlaawulshi?atlquuch ma?itlqac?i ?anasilatlquuch kwiscachitl mataasitl such'as.

# 021
wik wiik??atlp'ichhh ma?itlqac?i, maa, ?uum naqshi?i, wawaa ??iihhp'ichhh.

# 022
huhhtakshitl ma?itlqac?i ?an ?aanaqhh xaashxiipshitluk ?um?iiqsu.

# 023
t'i??itl ??iihhp'ichhh, ?uu ?uum, wiiksas ?aa?aanaqhhwa, wawaa ??ihhak.

# 024
?aanaqhhuk xaashxiipshitl ?um?iiqsu. ?unw'iitlhh ?an wiiksa na?aa qwiyaat?itq ?a?um?at naquuti?is waa?at.

# 025
hhaahhuupay'ak — na?aasuuk ?uushhh?atquu qwis?ii waa?at.

# 026
wik naaw'ahhi qiip'at??atl?atquuk ?an ?uushsuuqstu?aqtl?atsuu ?ayup'it??atl?atquu.

# 027
nay'iiksuuk qwis waa?at?itk.
