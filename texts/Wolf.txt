---
title:        The Wolf Ritual in the old days
abbreviation: Wolf
ID:           5
---
# 1
qii'atl huu'ak 'uyi qiisasa.

# 2
wikyuuyiich hinatshitl 'ahh Europeans, mamaln'i.

# 3
qii'atl tlukwatqcaqa. tluukwaana.

# 4
tl'ii'il 'aathhiy'u

# 5
ciqshitl quu'as'i, 'iiqhhuk 'in tluukwaanaw'it'as.

# 6
haa chachamhhi'ick waa'atl 'iihhp'iit\'i.

# 7
'iihhp'iit waa, 'aya. 'aya'athhitwa'ish manuuis'athh huu'ak

# 8
'uushcpaamitwa'ish such'ap'it such'iiq.

# 9
hishuus'al 'aathhiy'u hiil 'ink hhaal 'appi'il'i 'ink.

# 10
heey, w'achitl, w'achitl qwayac'iik.

# 11
qwaamitii'aal huu'ak hitaatamit\'al luucsamiihh, qwaa'iitq y'uuqwaa chaakupiihh nuutiic. hita'atap 'ustpitap.

# 12

ch'ihhiy'ap t'i'uup 'uushtup qwaa'iitq, 'aq'ishtiik, tl'uchum.

# 13
witl'ukwitl,

# 14
saayii'itl qwayac'iik

# 15
c'iiqaa luucsamiihh y'imy'aaxa.

# 16
muup'ititquu hiniip'at hhaw'il'i.

# 17
sukwitl. hinii'as qwayac'iik

# 18
na'aa'at, m'aasuulshitl hiltqyaapal'i 'ahh.

# 19
kwiis\hhinatuk qwayac'iik.

# 20
'uuqstii.

# 21
chuu, katlhhshi'atl.

# 22
'iiqhhukw'atl hhaw'il'i 'in 'ukwaal, 'ukwaal, hhaaw'ilatl\'i.

# 23
katlhhshitl.

# 24
sa''aaquwa'ish.

# 25
nism'a hil'atl 'ahh sa''aaquwa'a.

# 26
numap'at'u tla'uu siixp'aackum. saacsuhhta.

# 27
n'aacsiichitl qwayac'iikm'inhh'i, 'uushtup hilachisht tup'al 'aya qwaatlaa hiiltqyaap'al'i.

# 28
hiiniicc'i'at sukwi'at wihhi'utl qwayac'iik, susw'ischa'a.

# 29
'aya, hiiniicc'i'at.

# 30
k'aahhapi'ish 'ahh hiiltqyaap'al sayaach'a, sayaach'amatak.

# 31
maasuulshi'atltla qwayac'iik\'i, muup'it\'atl.

# 32
heey maasuulshitl y'uuqwaa kwiis\hhinatuk.

# 33
'uyaasila hhaw'ili.

# 34
huhhtakshitl 'in kwisila.

# 35
takaas'atltla 'ahh hiitaahht'uul yaqii sa''aaquw'a'a.

# 36
maasuulshi'atltla, qwayac'iik\'i 'aya.

# 37
chuu, ciqsi'at.

# 38
huu'ak 'uyi qwaackwiyii na'aackwi qwayac'iik 'uukwil quuquu'as, qwaaq siy'a, quu'as qwaa'iitk. na'aa.

# 39
qwaa y'uuqwaa maamaati.

# 40
na'aact'al, na'aact'al.

# 41
takst'u'itl.

# 42
'ucahhtachitl hhuul.

# 43
takaas tluukwaana walyaqil'i.

# 44
tluukwaana'al tlaa'uu'atl.

# 45
waa 'ahh'aa'atl, ch'apyii''atl hhaaw'ilatl. ch'apyiiq.

# 46
waa tl'aphhshi'at qwayac'iik

# 47
numap'at'u histaqshitl.

# 48
tla'uu'i hhaaw'ilatl. qalaatik\'itquu.

# 49
qalaatik waa'at [younger brother], taayii waa'at m'aam'iiqsu [older brother].

# 50
chuu, yaacshitl qwayac'iik\'i.

# 51
hawilchaqshitl\'al tluukwaana.

# 52
'iiqhhukw'atl 'in hiniicc'i'at qwayac'iik, qwayaac'iksa'i, sashtup\'i chamihhta.

# 53
haptshitl qwayac'iik\'i hayimhhimtwa'ish'al yaqii quu'as.

# 54
'iihhcamis'ish tluukwaana.

# 55
'ucachitl takaaqtu, machlii.

# 56

na'aa'atlquuch machlaat\'athh c'iiqaa hhaaw'ilatl\'ti.

# 57
na'aa'at maan'uu'is'athhiic\'i c'iiqy'ak.

# 58
waa 'ucachitl hhuul t'ashiis. t'ashiis. yaaqwilqin Tahsis waa. Sawmill hil'iitq.

# 59
yacaaqtuu 'ucachitl 'uutl'aqchi.

# 60
hisiik huhhtak.

# 61
hiy'athhckwi, nuchaal'athh, 'uutl'aqchi.

# 62
hi'acachit'ish'al tlah nuchaal'athh 'iq'ii'as, histaqshitl nuchaal.

# 63
na'aa'atl qii wiinapi qwayac'iik\'i. muuchiilitquu.

# 64
hin\'ay'aqtl 'in 'uyaa hiitkin, hiitkin n'aas.

# 65
'aahh'asa wii''aqtl\'al hishuk, wii''aqtl hinaas'at, hinaas, 'in 'uushhhii qwayac'iik\'i.

# 66
'ucachitl qaay'uukw'athh hilstiis takwii'a.

# 67
waa 'ucachi'atltla 'uu'uukinish, chiiqtlis'athh.

# 68
c'iiqaa'atlquuch 'aathhshitl.

# 69
''ac'ikshitl hhaaw'ilatl\'i ch'a'uy'ic qwi'ii'itq qwayac'iik\'i, muwach.

# 70
'uhhuk ha'um muwach, ha'ukwatlquuch.

# 71
waa 'u'iic tl'aqapt. tl'aqapt yaaqwil mamaln'i herbs waa 'u'iic ha'uk.

# 73
wik'atlquuch 'aa'aayaqtlapi, 'umaak 'ahh p'usshitlquu, tuxwiihhaquu, 'in tl'ay'ix qwayac'iik. 'in tl'ay'ix.

# 74
ch'iich'iikhhta hhuul. wik kamatquk.

# 75
sa'ak qwaa'iitq tl'ay'ix, chimt'a hhaaw'ilatl\'i.

# 76
hinas hhaal

# 77
muutwii'iluk. qwaa y'uuqwaa 'atlakwal. hil'ap\'at 'ahh 'appi'il'i.

# 78
hha'ihhtis'atl cha'ak\'i, nuuchaan'ul'i, waa hu'acachitl 'iqschiik hu'ap'in.

# 79
waa 'ucachi'atl hiy'athhuusitii ''uc'uus'athh, ''uc'uus'athh, w'apuukhh.

# 80
hitawii'is qucachi'atl tla'uukwi'athh, Clayoquot waa, tla'uukwi'ath..

# 81
hashiichi'atl maatmaas.

# 82
hha'ihhtisatl 'ucachitl niitiina'athh.

# 83
'aniyatlquuch wiinaputl tup''aqstu'atlquu.

# 84
hisiik\'al nuuchyuu, tl'aathhapi'i tl'athha'i, kaapsapi.

# 85
hisiik qwayac'iik\'i n'aacsa'at hhuu sayaach'a.

# 86
'ahh'aa'atl hinalachi'atl [Full Moon] waa'atquu milmy'uutl hupal.

# 87
hey wik'atl wiinaputl saayaa.

# 88
qii'atl. waa hinasi'atl muuquml hupal.

# 89
'unc'ukwis muuquml hupal.

# 90
chuu, wiinapu'atl 'uushsaac'u hilhhitii ''a'uk 'iihh ''a'ukwaq wiinaputl'al.

# 91
'uyii'atl'atquuch tiichma hhaaw'ilatl\'al 'u'iic'ap'at tiichma muwach, waa hhismisuk\' muwach 'u'iich naqshi'atlquuch.

# 92
'utwii'ap'atl'atquuch ha'uk, 'ahh'aatl qwayac'iik\'i ha'ukshi'atl.

# 93
hiilaqsi'is'atlquuch qwayac'iik\'i ''a'uk\'i, 'iihh ''a'uk.

# 94
haa'umtaqatlquuch, 'unaak qwayac'iik\'i tl'ay'ix. tl'ay'ix muukmuukwa.

# 95
k'uuch'iihh'ic'atlquuch\'al qahhsaap, wa'ichup.

# 96
wik qahhsaap waa.

# 97
wiiy'aat qahhsaap waa'at, sashtup qahhsaap'atl'atquu.

# 98
qwaa y'uuqwaa ''ahhmis. wiiy'aat qahhsaap waa'at,

# 99
'uu''iichi'i. 'uu''iichi'apikqs wawaa.

# 100
qwayac'iik\'i c'iiqc'iiqa halim'aaksul.

# 101
'u'iicheepiks, 'u'iicheepiks, qwayaatuk\'atlquuch 'ahh'aa. qwayac'iikm'inhh'i,

# 102
wik qwaa qwaaqin chamihhta niiw'a ciiqciiqa 'u''iichi'atikqs.

# 103
'u''iichi'atikqs waa waanaa niiw'a.

# 104
'ahh'aa'atl qwayac'iik, 'u'iicheetiks 'u'iicheetiks halim'aaksul.

# 105
'aahh'asa lispingquu wolves'i.

[pick up with page 348]
